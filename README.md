T-Wave
======
Twave nasce da un progetto di coworking sviluppato all'interno del Fablab Napoli che ha coinvolto 3 designer e 1 ingegnere elettronico. Twave è composto da moduli  prodotti da fogli di carta tagliati con una vinyl cutter, motorini nema17, tiranti  e supporti ghiera stampati in 3d.

I singoli moduli possono essere assemblati tra di loro, grazie a dei piccoli incastri, in modo tale da generare una pannellizzazione a soffitto. 

Twave interagisce con i social network grazie alla tecnologia Arduino yun che  permette la  codifica dei tweet  in segnale  per l'attivazione dei motorini Nema17, questi collegati tramite tiranti ai supporti della pannellizzazione modificano la superficie di Twave generando un moto ondoso che ci permette di monitorare fisicamente il flusso dei tweet su un determinato profilo o pagina.

Il movimento di TWAVE grazie alla retroilluminazione prevista genera un gioco grafico di disegni ed ombre. 



Twave può essere realizzato in vari materiali e si presta anche come controsoffittatura "alleggerita" grazie alla totale assenza di elementi di congiunzione visibili tra i vari pannelli, la sua semplicità e leggerezza strutturale permettono di installarla a soffitto soltanto con l'ausilio di tiranti e fisher eliminando l'elemento telaio presente nelle classiche controsoffittature a pannelli quadrati.



- Regolando il moto ondoso in ciclo può svolgere una funzione di ventilazione;

- può interagire anche con il flusso di persone che transita nei pressi di TWAVE; 

- il moto ondoso può essere regolato in base alla densità della persone presenti nell'ambiente dov'è installato; 

- può interagire con la temperatura dell'ambiente in cui viene installato; 

La tecnologia Arduino parte di TWAVE consente illimitate tipologie d'interazione
